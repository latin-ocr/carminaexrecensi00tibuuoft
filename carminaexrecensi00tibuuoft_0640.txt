314 COMMENTAR. IN TIBULLI

et soror, ut quivis videt, coniugem autem appellat molli cum
affectu sponsam nec sine exemplo.

Quodsi denique de ordine quaeras, quo scripta sint llaec car-
mina, primam habeo quod proxime legemus, secundum quod est
tertium libri. Secuta sunt quartum, secundum, sextum. Nempe
cum dubius factus esset favor Neaerae, scripsit primum aliquando
lioc, quod sequitur proxime, carmen, si posset eum denuo resusci-
tare. Sed non redibat Neaera ad priores sensus, et videmus in
tertio carmine frustra votis caelum a poeta impleri pro dulci re-
ditu, quem si fata negent, ibi Orcum precatur ut se avocet.
Etiam haec querela nihil profuit, sed audivit deinde alii cuidam
iuveni nubere malle puellam. Ac primum fingit sibi hoc ab Apol-
line indicatum in quarto carmine, sed nondum credit3 certa au-
tem re et cum plane constaret ereptam sibi Neaeram, scripsit
secundum carmen, ubi moriendi consilium amatae nuntiat. Muta-
vit tamen postea sententiam3 in sexta elegia oblivisci Neaeram
et pellere curas vino in convivio amicorum conatur, quod postre-
mo etiam succedit. Hic est cursus amoris liuius, in quo nemini
non displicebit inepta inconstantia hominis, qui primum desperato
consilio mortem sibi inferre decernit et ultima mandata dat so-
lemniter, deinde vero inter pocula amolitur curas et ridet puellas.
Quinta denique elegia ignotum inter amorem, an post eum scripta
sit. Poeta mature mortuus videtur, et sunt ab alio homine edita
carmina, quorum maxime imperfecta tertium et quartum.

