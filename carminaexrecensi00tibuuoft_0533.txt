 

COMMENTARIUS IN TIBULLI
LIBRUM SECUNDUM.

ELEGIAL

INTRODUCTIO.

Sacrum ambarvale allud publicum erat, alia privata. Ac publice
quidem d. XI. Mai. fratres arvales ornati infula et corona spicea
inter quintum et sextum lapidem agrum Romanum antiquum cir-
cumibant, privatim vero rustici arva sua, oleaginis coronis redimiti,
fere sub finem Apr., ceterum nullo certo die praescripto, ut vide-
tur. Dicitur solemnitas lustratio, cum hostia lustrandi causa ter
agrum circumageretur, publice taurus, aries, verres, quae suove-
taurilia maiora, privatim suovetaurilia lactentia (CA'ro de Re Rust.
c.. HL), porcus, agnus, vitulus, aut unus ex tribus: porcus vel
agnus vel vitulus3 Tibullus nunc agno lustrat cf. v. 15. Pertine-
bat autem lustratio ad agros, greges, homines, cs. v, 17. et supra
Ι, 1, 21. Sic CATO de Re Rust. l. e. pro universa re rustica
preces fieri iubet in hunc modum: „Mars pater, te precor quaeso-—
que uti sies volens propitius mihi, domo, familiaeque nostrae,
quoius rei ergo agrum, terram fundumque meum suovetaurilia cir-
cumagi iussi. Ut tu morbos visos invisosque, viduertatem, vasti-
tudinemque, calamitates intemperiasque prohibessis, defendas aver-
runcesque, utique tu fruges, frumenta, vineta virgultaque grandire
beneque evenire sinas3 pastores pecuaque salva servassis, duisque
bonam salutem valetudinemque mihi, domo familiaeque nostrae.“
Harum igitur rerum causa circumagitur hostia, tum immolatur.
Diis autern rurale lioc festum consecratum erat pluribus. Quod
enim vincimus Georg. I, 339. Cererem solam nominat, causa

