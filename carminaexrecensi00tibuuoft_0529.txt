LIBR. 1. ELEG. X. 203

nam ut bellum deripit et vastat, pax contra colligit et servat ad
usus futuros. — testa paterna. Vina nobiliora, quae diu ser-
vare volebant, vasis fictilibus condebant et corticem cera vel pice
oblinebant, notabant etiam nomen consulis. Ad totum locum conf·
Ovm. Art. Am. II, 695: Mihi fundat avitum consulibus priscis
condita testa merum. Est igitur hic sensus: ut vinum vetustum
et forte haberetur, quod posset laetius exhilarare animos. Attende
vero ad pulchram tractationem poetae. Locutus est et loqui de-
buit de aratione et de vino, plus tamen de hoc dixit quam de illa,
suaviter scilicet praeparans sequentem locum de festis ruralibus,
rustico male sobrio Venerisque tum nascentibus rixis. — V. 49 sq.
Pace bidens vomerque vigent, exercentur, in usu sunt.
Ovm. Fast. V, 279: cetera luxuriae nondum instrumenta vigebant,
comparante Vossm, qui bene defendit vulgatum. Cum enim in
Excerptis Scan—‚Em sit nitet, GYm-cs emendavit nitent, quod
Bnoucxrwsxo placuit et Vunmo nec Huscnmo improbatur, veluti
Ovm. Fast. IV, 927. dicat: Samala nunc clarusque bidens et
vomer aduncus, ruris opes, niteant, inquinet arma silus, atque
etiam alias saepe nitor et situs s. rubigo opponantur. Sed bene
observat Vossms sitam in tenebris esse inertiam armorum, quae
ignava iaceant in remota parte domus et neglecta, velut Vmc.
Aen. Vll, 440: victa sita senectus est de inertia. Atque huic
inertiae opponitur usus vigens rusticorum instrumentorum, e qui-
bus bidens, ut hoc addam, ad vineas pertinet. Quaeras porro
quid sit quod poeta, iam ante de aratione et vitium cultura locu-
tus, nunc iterum de iis dicere videatur. Nempe transire vult
ad aliam rerum partem, et propter hunc transitum verbo re-
petit antecedentium summam, ut factum Ι, 1, 63. Est igitur
nexus: Pace tristia militis arma ignava iacent, at vigent rustica
negotia, viget festorum rusticorum hilaritas. Denique notabis bene
nunc etiam tempora mutata. Ante praeteritis temporibus usus est,
ostendens ut olim Pax rudem vitam hominum mutaverit cultura
terrae et copiis ruralibus monstratis; sed debemus Paci etiam
nunc haec dona et alia, unde iam iu continuatione descriptionis
ad praesens tempus pergit. -— V. 51 sq. Rusticus e luco-
que vehit. De nexu cum antecedentibus modo dictum, sup-
plebis igitur pace. ceterum que, Vossxo hic quod displicuit, ni-

