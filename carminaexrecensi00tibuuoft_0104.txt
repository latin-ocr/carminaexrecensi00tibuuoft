xcvm DE POESI ‘a

sua, mox suavius sese offert custodem, ut cum maritus
servare nesciat bona sua, certissime excludantur alii
omnes amantes. Atque haec de custodia. Iam vero
sequitur alia pars, poenas caelestes ostendens puellae,
admixta tamen etiam leniore persuasione3 nam primum
Bellonae minax oraculum narratur, et in fine infidarum
munerum in senectute miseria describitur, inter quos
locos tertius per interpositionem collocatus est lenior et
mitior, ubi iram remittere se dicit propter matrem, et
sibi etiam severas leges imponens sic favorem Deliae
captat. Atque haec altera pars est. Vides grandiorem
compositionem, ut sunt carmina in Deliam. Prima pars
>tenet animum vivida descriptione fraudis et artium, qui-
bus fefellit maritum amor ingeniosus, cupidus poetae,
altera terret severitate et gravitate rerum3 altera iucun-
dior, altera sublimior. Composita vero prior duobus,
posterior tribus locis, clare distinctis, et tamen facillime
coeuntibus in unitates suas. Ac discas luculento exem-
plo, quid sit recte et pulchre dividere. Neque enim
solum sentire debes gradationem duarum partium ipsa-
rum, quarum altera externam vim custodiae ostendit,
altera penitius in animum puellae penetrans, sensibus
gravibus commovere studet, sed etiam propriam cuius-
que compositionem ut recte intelligas, attendas opus est
illic ad figuram mutatae sententiae, hic ad interpositionis
pulchrum artificium. Nunc postquam affectus exhausit
quidquid hortamentorum gravium in promptu, quid restat
faciendum quam simplex votum in exitu, ut potius
duret hic amor constanter ad senectutem? Atque ita
sactum. — Veniamus ad carmen Ι, 5. quod παρακλαυ-
σίθυρον. Grave discidium ortum erat, cum Delia,
quam sociam vitae rure se habiturum speraverat poeta,

