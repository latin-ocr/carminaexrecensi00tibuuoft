TfflCLLI ΠΒ. Ι. 1. 3

Non agnamve sinu pigeat fetumve capellae
Desertum oblita matre referre domum.
At vos exiguo pecori⁷ furesque lupique,
Parcite: de magno est praeda petenda grege.
35Hic ego pastoremque meum lustrare quot annis
Et placidam soleo spargere lacte Palem.
Adsitis‚ divi, nec vos e paupere mensa
Dona nec e puris spernite fictilibus.
Fictilia antiquus primum sibi fecit agrestis
40 Pocula, de facili composuitque luto.
Non ego divitias patrum fructusque requiro,
Quos tulit antiquo condita messis avo:
Parva seges satis est, satis est, requiescere lecto
Si licet et solito membra levare toro.
45 Quam iuvat immites ventos audire cubantem
Et dominam tenero detinuisse sinu,
Aut, gelidas hibernus aquas cum fuderit Auster,
Securum somnos imbre iuvante sequi!
Hoc mihi contingat: sit dives iure, furorem
50 Qui maris et tristes ferre potest pluvias.
Ο quantum est auri potius pereatque smaragdi,
Quam fleat ob nostras ulla puella vias.

V.34. magno est, optimi recte. Vide Expiicationem. Ex-
cerpta Fmsmcnxm male omittunt. Perperam etiam in aliis est
post grege collocatur, et Vossius adeo eiecit.

V. 44. Deteriores quidam referre.

V. 51. potius pereatque revocavi, quod vulgo ex uno
libro STA‘ru editur et iam lenx'mus coniecerat, linguae causa.
Licnmmms pereat potiusque cum optimis tibris.

¹*

