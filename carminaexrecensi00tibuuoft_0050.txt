XLIV DE POESI

Illa regat cunctos, illi sint onmia curae:
Et iuvet in tota me nihil esse domo.
Ac 'statim in prima elegia licet non dicat idem ex-
pressis verbis, tamen etiam hic rusticae vitae iucundita-
tem et Deliae amorem sic ad unam otii fortunati ima-
ginem revocata vides, ut alterum ab altero non videa-
tur mente disiungere. Nempe quaerebat Tibullus in
amore placidam consuetudinem mutua fide securam, quae-
rebat animorum coniunctionem iucundam cum usu tran-
quillo puellae, non voluptatum dissolutam varietatem3
parvi ducens divitias, gloriam ceteraque ornamenta vi-
tae externa prae amoris fructu, hunc instar omnium
censebat: amore vota, desideria sua maxima contineban-
tur, hic curarum requies, felicitas summa. Et talem vi-
tam agere cum Delia cogitabat in ruris aurea simplici-
tate, ubi haec omnibus praeesset, ipse frueretur usu et
adspectu amatae inturbato et requiesceret in lacertis eius.
Est autem non dubium puellam et ipsam carum ha-
buisse poetam,
————— ‘quae me cum mitteret urbe,
Dicitur ante omnes consuluisse deos.
Cuncta dabant reditus: tamen est deterrita uun-
quam,
Quin {leret nostras respiceretque vias.
Flebis et arsuro positum me, Delia, lecto,
Tristibus et lacrimis oscula mixta dabis.
Et quid suavius his verbis:
Tum veniam subito nec quisquam nuntiet ante,
Sed videar coelo missus adesse tibi.
Tunc mihi, qualis cris, longos turbata capillos,

Obvia nudato, Delia, curre pede.

