ι TIBULLI LlB. 1. 7. 27

Et Tyriae vestes et dulcis tibia cantu
Et levis occultis conscia cista sacris.
Huc ades et centum ludis Geniumque choreis
50 Concelebra et multo tempora funde mero:
lllius et nitido stillent unguenta capillo,
Et capite et collo mollia serta gerat.
Sic venias hodierne: tibi dem turis honores7
Liba et Mopsopio dulcia melle feram.
55 At tibi succrescat proles, quae facta parentis
Augeat et circa stet veneranda senem.

Nec taceat monumenta viae, quem Tuscula tellus
Candidaque antiquo detinet Alba Lare.
Namque opibus congesta tuis hic glarea dura

60 Sternitur, hie apta iungitur arte silex.
Te canit agricola, e magna cum venerit urbe
Serus inoffensum rettuleritque pedem.
At tu, Natalis multos celebrande per annos,

Candidior semper candidiorque veni.

V. 47. dulcis defendit Gienflannus allato Homw. 1, 17, 10.
et Pnopssnw. lv, 4, 5. — V. 49. ludis EBoRAc. rec, aliique pauci.
Et sie bene emendatum est a STA'mo pr. ludos, quae est librorum
fere omnium lectio, ideoque reposita ab Licumfflso. — V. 51.
lllius et. Cur probem Illius e aliorum codicum lectionem, ut
alii fecerunt, expositum in Explicatione.

V. 58. Candida quem vulgo de coniectura Bnomfflusn, sed
aliena hic emphasis.

V. 61. canit recte. Vulgo canet ex mecmo S'rnwi, quo
non opus.

