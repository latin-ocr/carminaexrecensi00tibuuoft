TIBULLI. chxm

bullum, nisi hunc locum afferas I, 8, 36. dum tumet et
teneros conserit usque sinus, h. e. dum teneri eius sinus
sunt, dum teneros sinus habet, quos iungat tecum, ubi
tamen non tam ornare voluit poeta, quam pleniorem
significationem sententiae dare. -—- Aliud huiusmodi
schema est nominis proprii amplificatio, in poesi epica,
tragica, lyrica sublimiori magnum splendorem habens,
ut μένος Ἀλκινόοιο, Πολυνείκους βία, violentia Turni,
virtus Catonis, Herculeus labor, vid. Monck. ad Eurip.
Hippol. p.99. Adhibetur vero hoc artificium etiam in
reliqua poesi passim, cf. Vulp. ad Tibull. I, 2, 11.,
minus tamen propter ornatum, quam sententiae causa.
Atque ita etiam elegia mutat eleganter praedicatum in
subiectum pro nomine aut pronomine, ut dementia mea
pr. ego, Tantali sitis pr. Tantalo sitiente, error Herculis
fleverat pr. Hercule errante, et quae sunt alia. Sed
etiam huius formae Tibullus pauca tantum simplicia
exempla habet, vide ad I, 2, 11., qua Propertii mollior
poesis saepe suavissime utitur. Ex Lygdami carminibus
appono ΙΙΙ, 2, 13. Sed veniat carae matris comitata dolore,
et III, 3, 8. inque tuo caderet nostra senecta sinu. Altera
vero forma elegans compositionis, ubi adiectivum nominis
in genitivum substantivi mutatur, ut lumina fastus, littora
fati, iurgia saevitiae, ab oratione Tibulli plane abest,
si excipis locutionem: ubera lactis Ι, 3, 46. pr. lactea,
usurpatur vero, ut facile coniicias, a Propertio. Ac
quis non novit eam cum aliunde tum, ut hoc nunc
addam, ex Ossiani carminibus, ubi Ahlwardtus de ea
dixit in Praefat. ad Translat. Germ. p. XXI. Atque haec
quidem de his. — Cum denique praeter ea, quae me-
moravimus, etiam aliae multae sint in poesi substanti-
vorum, adiectivorum, verborum per circumlocutionem

