14 'sIBULLl Llss. 1. 4.

5Nudus ct hibernae producis frigora brumae,
Nudus et aestivi tempora sicca Canis.’
Sic ego: tum Bacchi respondit rustica proles,
Armatus curva sic mihi falce deus,
‘O fuge te tenerae puerorum credere turbae:
10 Nam causam iusti semper amoris habent.
Hic placet, angustis quod equum compescit habenis:
Hic placidam niveo pectore pellit aquam:
Hic, quia fortis adest audacia, cepit: at illi
Virgineus teneras stat pudor ante genas,
15 Sed ne te capiant, primo si forte negabit,
Taedia: paulatim sub iuga collo dabit.
Longa dies homiui docuit parere leones,
Longa dies molli saxa peredit aqua:
Annus in apricis maturat collibus uvas,
20 Annus agit certa lucida signa vice.

Nec iurare time: Veneris periuria venti
Irrita per terras et freta summa ferunt.
Gratia magna Iovi: vetuit pater ipse valere,
Iurasset cupide quicquid ineptus amor:

25 Perque suas impune sinit Dictynna sagittas

Afffimes, crines perque Minerva suos.

V. 13. Hic libri optimi omneS. Regiensis Hunc, ut edit.
pr. mai. an. 1472. Ex aliis notatur Huic. -— V. 15. ne te
optimi. Vulgo te ne ex paucis deterioris generis. -- negabit,

recte. Vulgo negarit maie de coniectura Hnmsn.

v.25. sinit recte. Baoucxnusms sinet ex Colbertino‚ sed

non opus est futuro.

<o-

