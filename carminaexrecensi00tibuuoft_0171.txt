TIBULLI. (va

Rure levis verno flores apis ingerit alveo,
Compleat ut dulci sedula melle favos.
Videas eadem in aliis formis enuntiationum. Sic vulgo
etiam alias, ubi continuatur idem subiectum, amant
interponere ille, ne langueat oratio, ut Ι, 2, 58:
Tu tamen abstineas aliis: nam cetera cernet
Omnia: de me uno sentiet ille nihil,
ubi conf. annotationem. Atque addunt omnino in con-
tinuatione eiusdem constructionis secundis aut tertiis
membris nunc hoc nunc illud ad alendum et augendum
vigorem. Ι, 6, 57:
Non ego te propter parco tibi, sed tua mater
Me movet atque iras aurea vincit anus.
Ι, 6, 46:
Haec ubi Bellonae motu est agitata, nec acrem
Flammam, non amens verbera torta timet.
I, 9, 22:
Ure meum potius flamma caput et pete ferro
Corpus et intorto verbere terga seca.
ΙΙ, 1, 68:
Ipse interque greges interque armenta Cupido
Natus et indomitas dicitur inter equae.
ΙΙ, 1, 81. 82:
Sancte, veni dapibus festis, sed pone sagittas
Et procul ardentes hinc precor abde faces.
Ι, 6, 37:
——————— non saeva recuso
Verbera, detracto non ego vincla pedum.
ubi conf. annotationem. Hinc porro talia placent: I, 5,
44. I, 8, 62:
Quid prosunt artes, miserum si spernit amantem

Et fugit ex ipso saeva puella toro?

