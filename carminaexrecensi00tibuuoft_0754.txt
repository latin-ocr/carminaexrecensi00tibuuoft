428 COMMENTAR. IN TIBULLI

vis ipsa amoris, qui hic describitur, Tibulli ingenio ex superioribus
cognito plane familiari-33 aliter Pnopmwms et Ovmlus fecissent.
Cerinthus quidem cum non auderet adspirare ad tale coniugium,
primum timidior fuisse videtur (conf. de pudore modesto Cerinthi
uon ficto, sed vero supra ΙΙ, 2, 10.), Sulpiciae vero ardor vivi-
dior est, et patet eam vivere nolle sine amato iuvene. Ac Vos-
sius quidem ita interpretatur omnia in his carminibus, ut nihil sit
modestius, nec virginitatem furtivis conventibus amantium laesam
concedit, intactam virginem nobilem post nuptias in mariti am-
plexus venisse contendens. Sed verba tamen non semel aliter
sonant quam ille narrat. Nimirum non secutus est hic Tibullus
publicam severitatem morum, quemadmodum Vossms statuit, sed
ardentiori colore ignes Sulpiciae depinxit ut in poesi, exhibens
non vulgaris generis puellam, in qua singularis quaedam vis amo-
ris regnat, et quam non pudet libere pectoris impetum sequi, ut
olim simpliciori aevo factum, puri castique animi sibi consciam.
Vossms ad historicam fidem omnia revocat, oblitus non historiam
hic haberi, sed poesin.

 

CARMEN ΙΙ,

INTRODUCTIO.

lsalendas Martias sacras festasque fuisse uxoribus Romanis et
puellis, iisque tum munera missa a maritis et amantibus vidimus
ad ΠΙ, 1. Similiter nunc Sulpiciae puta a Cerintho munera mitti
addito hoc carmine poetae. Laudatur in eo pulchritudo eximia
puellae, iu qua omnia placeant et qua nulla alia dignior sit vesti-
bus aliisque ornamentis pretiosis. Neque vero directe ad ipsam

