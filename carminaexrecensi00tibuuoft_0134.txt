cxxvm DE POESI

Nec sinit occurrat quisquam, qui corpora ferro
Vulneret aut rapta praemia veste petat.

Nunc levis est tractanda Venus, dum frangere postes
Non pudet et rixas inseruisse iuvat.

Desistas lacrimare puer: non frangitur illa

Et tua iam fletu lumina sessa tument.

Nota Venus furtiva mihi est, ut lenis agatur

Spiritus, ut nec dent oscula rapta sonum.

Praeterea etiam per duo disticha extenditur bipartita di-
visio, ut 1, 6, 25:
Saepe, velut gemmas eius signumque probarem,
Per causam memini me tetigisse manum:

Saepe mero somnum peperi tibi, at ipse bibebam

Sobria supposita pocula victor aqua.

Adde Ι, 5, 37-39. Ι, 9, 25-28. Π, 4, 7-10. 21-
24. et alias. Quemadmodum etiam tripartita divisio la-
tius potest extendi, cf. I, 6, 11-14, et 77-80. Ι, 8,
43—46. Atque ita vides quantum pateat divisio per
omnia genera periodorum, quam cum supra unum ex
praestantissimis artificiis orationis elegiacae dixerim, hoc
ipso Tibullus sic usus est ut alius nemo. Modo ubique eo
attendas. Atque observa mecum, quantopere acuat haec
res orationem ⁸concinnitate nervosa et oppositione mul-
tiplici rerum ct verborum. Primum simplicitate et per-
spicuitate distinctae sunt hae divisiones3 cum vero lan-
gueant obscurae, artificiosae, longe petitae, vigorem
habent simplices, clarae, perspicuae, veluti messes et
vina, facies et capilli, caput et pedes, vestes ct amictus,

aurum et agri, undae maris et venti, imbres et fulmina,

