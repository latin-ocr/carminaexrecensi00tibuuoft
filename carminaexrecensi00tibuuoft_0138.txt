cxxxu DE POESI

cantus immobilia movere, mobilia inhibere dicatur.
lam praeterea observa ipsorum distichorum oppositio-
nem. Cum enim quae primo disticho continentur, ter-
restres sint res, his secundo disticho caelestia adduntur,
ut sic exsistat aliud maius totum. Addo nunc alia.
Dicit Ι, 6, 17 sqq.:

Neu iuvenes celebret multo sermone, caveto,

Neve cubet laxo pectus aperta sinu,

Neu te decipiat nutu, digitoque liquorem

Ne trahat et mensae ducat in orbe notas,

Hic in primo disticho artes puellae apertas commemorat,
opinor, quibus omnino allicit iuvenes, in secundo tecta
cum amante colloquia, cum tempus locumque conventus
designat3 utrumque autem distichon iterum bipartito di-
visum. Vide porro Ι, 9, 31 sqq.t

Tunc mihi iurabas nullo ‘te divitis auri

Pondere, nou gemmis vendere velle fidem,

'Non tibi si pretium Campania terra daretur,

Non tibi si Bacchi cura Falernus ager.
Memorantur hic duo notissima genera divitiarum, et in
primo quidem disticho aurum et gemmae, in altero agri,
qui ct ipsi bipartiti3 nam Campaniam terram frugiferam
intellige, ut Falernus ager vitifer est. Vide nunc maio-
rem compositionem l, 2, 45 sqq.:

Hauc ego de caelo ducentem sidera vidi,

Fluminis haec rapidi carmine vertit iter,

Haec cantu finditque solum Manesque sepulcris

Elicit et tepido devocat ossa rogo:

Iam tenet infernas-magico stridore catervas,

Iam iubet aspersas lacte referre pedem:

Cum libet, haec tristi depellit nubila caclo:

Cum libet, aestivo convocat orbe nives,

