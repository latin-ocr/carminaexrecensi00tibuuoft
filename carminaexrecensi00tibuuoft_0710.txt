354 COMMENTAR. IN TIBULLI

tantis praeconiis non esse parem, promittit tamen licet adversa
fortuna afflictus, erepta magna parte praedii aviti, etiam in poste-
rum se non cessaturum Messalam canere, immo pro tanto viro
munia se tentare et tolerare paratum esse. Quare si modo pla-
ceat hic labor, nullum se finem canendi facturum, atque adeo si
mortuus ex migratione in alia animalia redierit in humanam natu-
ram, continuaturum inceptam laudem. Ita poeta.

Videamus nunc quid de ratione carminis iudicandum sit. Di-
visio et dispositio rerum clara est et non mala. Dicit poeta, ut
vidimus, post laudatam praestantiam Messalae generatim iu exor-
dio, specialiter de eloquentia et militari laude, et lianc quidem
sic dividit ut tum peritiam castrimetationis et tactices laudet, tum
sacta ac res egregias, quas et gesserit et gesturus sit in posterum
xir eximius. Qua divisione totum argumentum bene exhaustum
est, ac negari nequit spiritus poetici vim quandam conspici in
tanta descripta amplitudine laudis; in quo iudicio simul genus
poeseos respicio. Noluit auctor odam scribere, quae summa tan-
tum fastigia rerum lyrico volatu tangeret, noluit elegiam, ubi
publicae laudes Messalae cum poetae doloribus aut gaudiis mixtae
essent et bellicarum rerum praeconia temperata haberentur vini,
amoris, rusticae vitae levioribus modis, sed voluit epicum carmen
condere, unice Messalae dedicatum, cuius laudes eam ob causam
per omnia potiora momenta erant deducendae. Hoc igitur ego
non vitupero, ut alii fecerunt. At enim considerari etiam tracta-
tio argumenti descripti debet, atque Haec est quae plurima clas-
sico poeta indigna habet. Disputavit de vitiis carminis disertius
etiam sslcmus in Epist. critica in Tibullum, Pseudo-Tibullum et
Propertium. Goth. 1812. pag. 27 sqq.‚ et in editione Tibulli
p. XLV. XLVI, qui multa recte monuit, quaedam iniuria vituperavit.
Nos alia in Explicatione vel defendemus vel reprehendemus‚ hic
autem quae maxime notanda videntur, ordine indicabimus. Atque
ut primum de exordio et exitu dicamus, hic quidem auctor ni-
mium et paene servilem modestiam ac submissiorem animum,
quam decet habere ingenuum hominem, ostendit. Sic conveniens
quidem erat in exordio tenuitatem virium excusari, neque id per
se aliquis reprehendat, sed vide quam multa ibi verba faciat de
re, quam generosior poeta breviter significat, utque adeo deos

