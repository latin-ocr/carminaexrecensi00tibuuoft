TlBU'LLl. xum

carmina plena sublimium sensuum, quorum tamen in-
tellectum aliquem necesse est habuerit. Callidas artes
aliarum puellarum credam ab ea alienas, cum Tibullo
innotescere13 at amabiles mores suerunt, sive educatione
sive alio modo parti. Ingenium erat mite3 saevitiae et
superbiae nullum vestigium exstat. Nec luxuriam, cui
Nemesis tantopere dedita, in his elegiis queritur poeta,
sed potius probabile est simplicitatem quandam vitae ex
origine plebeia, antequam corrumperetur muneribus alio-
rum, ab ea retentam, quam post reditum e Corcyra in-
venire velit vespere inter ancillas ad lucernam matre fa-
bellas narrante femineo caste occupatam labore, quam
sperabat negotia domestica in praedio suo curaturam
sic, ut describit in quinta. Certe a Nemesis fastu aliena
haec. Talis sere cum Delia esset, Tibullus primum in-
census pulchritudine eius, sic eam amare coepit, ut quam
perpetuam sociam vitae ad mortem habere cupias. Quid
mollius his verbis Ι, 1, 59:
Te spectem, suprema mihi cum venerit hora,
Te teneam moriens deficiente manu.
Ac volebat eam, ut supra dixi, pro uxore secum ha-
bere rure, et felicem vitam sibi fingebat, si amata quasi
materfamilias omnia curaret, quemadmodum pulchre de-
scribit Ῑ, 57 21 sqq.:
Rura colam frugumque aderit mea Delia custos,
Area dum messes sole calente teret,
Aut mihi servabit plenis in lintribus uvas,
Pressaque veloci candida musta pede,
Consuescet numerare pecus, consuescet amantis
Garrulus iu dominae ludere verua sinu.
llla deo sciet agricolae pro vitibus uvam,

Pro segete spicas, pro grege l'crrc dapem.

