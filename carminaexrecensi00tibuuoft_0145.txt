TIBULLI. cxxxlx

positio est multiplex membrorum. Igitur Propertius
ingeniosus inveniendis variis enuntiationibus eiusdem

sententiae exquisitiores modos amplificationis habet.
Vide primum haec:

Donec me docuit castas odisse puellas

Improbus, et nullo vivere consilio.

In me tardus Amor non ullas cogitat artes,

Nec meminit notas ut prius ire vias.

En agedum dominae mentem convertite nostrae,
Et facite illa meo palleat ore magis.

In me nostra Venus noctes exercet amaras,
Et nullo vacuus tempore defit amor.

Ut solet amoto labi custode puella
Perfida, communes nec meminisse deos.

 

Dum tibi deceptis augetur fama puellis,

Certus et in nullo quaeris amore moram.

Vides quomodo haec differant a Tibullianis. Tibullus
simillimas enuntiationes ponit in tali amplificationeÍ¾
Propertius ingeniosus varietatem maiorem insert et dis-
similiora componit suaviter, dum nihilominus eandem
senteutiam iterat. Ac cum Tibulli amplificationes semper
breves sint, Propertius etiam diutius continuat hanc
tractationis formam, veluti V, 11, inin:

Desine, Paulle, meum lacrimis urgere sepulcrum:
Panditur ad nullas ianua nigra preceS.

Cum semel infernas intrarunt funera leges,
Non exorato stant adamante viae.

Te licet orantem fuscae deus audiat aulae:

Nempe tuas lacrimas litora surda bibent.

