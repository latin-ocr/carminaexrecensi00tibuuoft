TIBULLl LIB. Ι. 5. 19

Et tantum venerata virum, hunc sedula curet,
Huic paret alque epulas ipsa ministra gerat.
35 Haec mihi fingebam, quae nunc Eurusque Notusque
Iactat odoratos vota per Armenios.
Saepe ego tentavi curas depellere vino:
At dolor in lacrimas verterat omne merum.
Saepe aliam tenui: sed iam cum gaudia adirem,
40 Admonuit dominae deseruitque Venus.
Tunc me discedens devotum femina dixit,
Et pudet et narrat scire nefanda mea.
Non facit hoc verbis, facie tenerisque lacertis
Devovet et flavis nostra puella comis.
45 Talis ad Haemonium Nereis Pelea quondam
Vecta est fraenato caerula pisce Thetis.
Haec nocuere mihi, ,quod adest huic dives amator:
Venit in exitium callida lena meum.
Sanguineas edat illa dapes atque ore cruento
50 Tristia cum multo pocula felle bibat:
Hanc volitent animae circum sua fata querentes
Semper, et e tectis strix violenta canat:
Ipsa fame stimulante furens herbasque sepulcris
Quaerat et a saevis ossa relicta lupis,
55 Currat et inguinibus nudis ululetque per urbes,

Post agat e triviis aspera turba canum.

V. 41. discedens devotum optimi. devotum descendens
et descendens devotum alii. —- V. 42. et narrat. Pr. et vulgo
legitur heu! de coniectura Scimcmu. - mea. Assentior viris
doctis, qui meam scribendum consuerunt.

2*

