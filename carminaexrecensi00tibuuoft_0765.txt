LIBR. lv. CARM. IV. 439

CARMEN IV.

INTRODUCTIO.

Aegrotante Sulpicia poeta, amicus Cerinthi, Apollinem invocat
ut medeatur puellae, et lianc puta summam carminis. Est autem
ter repetita invocatio dei, et habet carmen pulchram divisionem
partium. Primum enim vocat deum ut morbum formosae puellae
expellat, ne turpetur corpus macie et pallore, atque etiam maiora
mala avertat. Ac par erat ab his initium fieri. Tum iterum
eum vocat cum medicamentis omnibus et cantibus, ut etiam iuvenis
amantis anxietas solvatur, qui mortem puellae timeat, hunc autem
ipsum hortatur ut bono animo sit et optima speret, cum deus
non laedat amantes. Denique tertium invocat Phoebum, et nunc
quidem complectens primae et secundae partis summam, precatur
ut in uno corpore servato duos restituat, spondetque ei certatim
ab utroque amante offerenda dona et ipsorum in Olympo deorum
gratulationes. Patet sormam carminis antecedenti similem esse.
Facta vero dirisio argumenti nunc quidem secundum personas, et
ortae sic etiam hic ad similitudinem antistrophicae compositionis
duae congruae partes, altera Sulpiciam, altera Cerinthum
spectans, quas denique exitus coniungit tanquam epodus. Sed
quod non vidimus in antecedenti carmine, redit simul forma quaedam
tractationis per omnes partes, repetita ter invocatione dei3 explicui
vero abunde etiam de repetitione formarum, quam dico, in Dis-
sertatione de Poesi Tibulli. Atque haec hactenus. Vides pulâ€”
chram compositionem elegiae ab eleganti ingenio profectam, et
agnosces verum poetam etiam in brevi carmine. Nam etiam in
singulis locis elegans tractatio est, ultimo autem disticho nihil

fingi potest suavius.

