TIBULLI. cxmn

Nam ut nunc verbo dicam quod res est, primum aper-
tum discrimen inter elocutionem Tibulli et Lygdami hoc
puta, quo'd proprius vigor Tibullianae dictionis abest a
Lygdami verbis. Loquitur quaevis pagina3 tamen operae
pretium exemplis aliquot rem illustrare disertius. Cum
flebilis sit utriusque poetae Musa⁷ vide mihi v. c. hunc
praeclarum locum Tibulli ΙΙ, 4, 7 sqq.; frustra quaeras
apud Lygdamum vel ex parte similia his nervosis verbis:
O ego ne possim tales sentire dolores,
Quam mallem in gelidis montibus· esse lapis,
Stare vel insanis cautes obnoxia ventis,
Naufraga quam vasti tunderet unda maris!
Nunc et amara dies et noctis amarior umbra est:
Omnia uam tristi tempora selle madent.
Sed comparabimus aliquot locos utriusque poetae inter
se, ut clarius videas discrimen. Tibullus dicit ΙΙ, 6, 15:
Acer Amor, fractas utinam tua tela sagittas,
Si licet, exstinctas adspiciamque faces!

Tu miserum torques, tu me mihi dira precari
Cogis et insana mente nefanda loqui.

Iam mala finissem leto, sed credula vitam
Spes fovet et fore cras semper ait melius.

Lygdamus ΙΙΙ, 2, inin:

Qui primus caram iuveni carumque puellae
Eripuit iuvenem, ferreus ille fuit.

Durus et ille suit, qui tantum ferre dolorem,
Vivere et erepta coniuge qui potuit.

Non ego firmus in 1106, uon haec patientia nostro
Ingenio: frangit sortia corda dolor:

Nec mihi vera loqui pudor est vitaeque fateri
Tot mala perpessae taedia nata meae.

Ergo cum tenuem suero mutatus in umbram —-.

