v-xtv DE POESI

promitti hoc potius coniugium ab Apolline. Haec ille.
Poeta vero in exitu affirmat multis verbis. se non tam
duram habere posse Neaeram ut neget, et precatur ut
deus in melius vertat somnia. Videamus nune quid
iudicari debeat de hac compositione. Est unica elegia,
quae tres principales partes sic sere distinctas habet ut
amat Tibullus⁷ et tamen singulae quam imperfectae!
Ac primum quidem exordium, ad maiorem amplitudinem
compositum⁷ etiam mutatae sententiae figuram habet,
sed hac ipsa male utitur. Recte orditur a voto, ut
meliora serant dii, nec illud malum, quod crescente
affectu adeo inania dicit omnia somnia et fidem iis ‹le-
negat‚ m'odo deinde se revocasset vere ab hac sententia
cum rediret ad initium. Nunc relabitur quidem recte
ad vota ut irritos saciat Lucina hos timores, sed non
mutat sic ut debet istam sententiam, quam in incerto
relinquit. Sic factum ut non sublata vanitate somnio-
rum, quam nonnisi per momentum defendere debebat,
exordium repugnet reliquo carmini ipsisque Apollinis
verbis, qui vera se loqui monet. Ceterum praeter hunc
locum usus est Lygdamus figura mutatae sententiae per
totum sextum carmen, sed nec ibi scite, ut iam vidi-
mus. Alias non admisit, ac tranquillior fere haec poe-
sis, quam ut vividior figura conveniat. Atque haec
hactenus. Praeter exordium quod in exitu redit ad
idem votum poeta, ut in melius vertant dii tristia
somnia, recte et bene sactum, neque enim melior exitus
ex huius argumenti ratione imponi poterat quam per
repetitionem initii: male vero inepta copia imaginum
affirmat non duram csse Neaeram. Veniamus denique
ad medium carmen. Apparet statim non clare cogitasse

poetam. quid hic fieri deberet. Nam si commovere-

