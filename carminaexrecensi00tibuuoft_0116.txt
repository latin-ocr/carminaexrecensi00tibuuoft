cx DE POESI

pars sollicitudines de incolumitate, salute habet, allo-
quitur puella aprum ne noceat amato, detestatur crescente
affectu silvas et venationem, ut solemus irasci causis
periculorum. Quid vero in altera parte dicit? Nihilo-
minus, ait, vel ista modo detestata incommoda venationis
lubens ferrem, si modo cum amato essem et amore
eius fruerer3 nunc autem zelotypiae metu angi se signi-
ficat, ne alia forte illic semina subrepat favori Cerinthi.
Vides quid res sit: non thema prior pars habet, quod
explicet altera, nec persequitur haec, quas prior exponit
sollicitudines, sed alio novo modo depingit desiderium
amantis puellae, aliud novum doloris momentum addit.
Exitus denique onmia vota complectens hortatur iuve-
nem, ut quam primum recurrat in sinum puellae suae.
Carmen praeterea luculento exemplo ostendit, quanta
vel in simplici argumento varietas affectuum possit esse,
de qua re in Commentariis dixi. Vide nunc eandem
sormam compositionis in carmine IV, 4. Aegrotante
Sulpicia poeta Apollinem invocat, et continetur summa
elegidii pulchri precatione, ut medeatur deus. Ac pri-
mum invocat deum, ut puellae morbum expellat. Tum
iterum eum vocat cum medicamentis omnibus et canti-
bus, ut iuvenis amanlis anxietas solvatur, qui mortem
amatae timebat. Denique tertium invocat Phoebum, et
nunc quidem 'complectens primae et secundae partis
summam precatur, ut in uno corpore servato duos
restituat. Vides concinnitatem compositionis Cum mor-
bus puellae ctiam amantem commoveat, scite nunc inde
ducta est divisio argumenti, et ortae sic duae partes
congruentes, altera puellam, altera iuvenem spectans,
quas tertia coniungit collecta vi totius carminis. Illu-

strari potest divisio haec secundum personas sacta loco

