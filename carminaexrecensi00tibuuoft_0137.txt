TIBULLI. cxxxi

puella, et cum in hexametro praeposuerit izwem's, tamen
non vides similiter substantivum puella in pentametri
initiis collocatum, sed secundum verborum oppositionem
nunc ordo vocum institutus est et his etiam ius suum
datum, quo facto auctus est manifesto vigor sententiae.
Neque enim solius metri causa talia fiunt, quod classicus
poeta facile vincit, sed ut omnia quae vim habere pos·
sunt in sententia, valeant quam plurimum, atque ita
multiplex vis rerum exsistat. Subiicio locum Ι, 2, 27:
Nec sinit occurrat quisquam, qui corpora ferro
vulneret aut rapta praemia veste petat,
ubi vides sensum hunc esse: qui corpus vulneret aut
vestem rapiat. Sed poeta inverso ordine verba collo-
cavit sic: qui corpora vulneret aut rapiat vestem, s.
rapta veste praemia petat, opponens nunc verba vulnerare
et rapere, quae gravior, significantior hic oppositi03
atque etiam ferro addidit v. vulneret, non otiose, sed
acuendae sententiae et' oppositionis causa. Vulgo hic
parum attendunt ad talia, casu posita aut superflua
opinantes, in quibus tamen magna vis est. Sed dixi de
singulis distichis quantum satis. Procedam igitur longius
et considerabo quoque ampliorem usum divisionum, ut
tota poetae in hoc genere ars pateat. Etenim fieri potest,
ut simul et in singulis distichis habeamur divisiones et
oppositiones membrorum, et integra haec disticha ipsa
sibi opponantur tanquam maioris sententiae partes. Tale
exemplum est Ι, 1, 29 sqq. aut Ι, 8, 19 sqq.:
Cantus vicinis fruges traducit ab agris,
Cantus ct iratae detinet aug-uis iter,
Cantus et e curru Lunam deducere tentat,
Et faceret, si non acra repulsa sonent.

Vidimus supra unitatem primi distichi eo niti, quod

i*

