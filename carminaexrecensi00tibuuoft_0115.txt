ξ
³

TIBULLI. clx

ut deinde ad ultima venire liceat, quae restant. Recen-
sus carminum factus monstravit legitimam structuram
elegiae Tibullianae, quae tota nititur distinctione trium
principalium partium ea, quam initio posui. Exordio
prodit thema ipsum, medium carmen explicationem,
illustrationem thematis habet (die Entwickelung), exitus
contractis velis quietem affert, ac divisum semper ita
vidisti argumentum, ut huic rationi partium respondeat.
Tractatio autem argumenti sic divisi duplicis omnino
generis erat, siquidem vel suam sibi propriam quaeque
pars formam habebat, vel redibat forma tractationis tota
aut ex parte; alteram variationem, alteram repetitionem
formarum dico. Atque de his rebus iam nihil addo3
abunde explicatae sunt.

Sed praeter hanc vulgarem, usitatam, legitimam in
his libris divisionem et structuram argumenti minime
mireris in tanta diversitate rerum, si dicam etiam alias
quasdam formas elegiae fingi posse aliter diviso argumento.
Harum aliquot apud Lygdamum sunt, pulcherrima vero
apud ipsum TibuHum exstat, quam primum explicabo.
Etenim in minoribus elegiis, ubi media pars priori lon-
gitudine similis, fieri potest, si argumentum ita sert,
ut ad similitudinem antisti-ophim& compositionis secunda
pars opponatur primae, claudat vero totum exitus tan-
quam epodus. In quo ne perperam verba mea intelli-
gas, non de paritate quadam metrica duarum priorum
partium agitur, nam similis longitudo sufficit, sed de
divisione rerum antistrophicis compositionibus simili:
respondent sibi ambae partes concinna quadam argumenti
dispositione. Videamus exempla. Summa elegidii IV, 3.
versatur in desiderio sollicito Sulpiciae, absentiam amati
Cerinthi non serentis, qui venatum abierat. Iam prima

